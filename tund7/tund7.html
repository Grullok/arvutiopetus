<!DOCTYPE html>
<html>
<head>
  <link rel="stylesheet" type="text/css" href="tund7.css">
  <title> Seitsmes tund </title>
  </head>
  <body>
    <h1 id="tiitel"> Seitsmes tund </h1>
    <h1> Internetis ostlemine </h1>
    <hr>
    <h2> Miks üldse internetist midagi osta? </h2>
    <ul>
      <li> Interneti teel on toote valik palju suurem kui ühelgi füüsilisel poel olla saab.  </li>
      <li>  Kuna interneti poed ei pea maksma asjade riiulitel hoidmise eest ja füüsilise poe eest renti maksma, siis on hinnad sageli paremad kui füüsilistes poodides. </li>
      <li> Toodetega on kergem tutvuda interneti teel ning enne ostu tegemist saate lugeda toote kohta teiste inimeste poolt kirjutatud muljeid </li>
      <li>Te ei pea oma kodust lahkuma, et interneti teel midagi tellida ning see kas saadetakse teieni läbi kulleri, smartposti või viiakse postkontorisse kust te saate ise sellel omale sobival ajal järgi minna.</li>
    <hr>
    <h2> Mida internetis osteldes tähele panna? </h2>
    <ul>
      <li> Internetis ostude sooritamiseks veenduge internetipoe turvalisuses. Iga internetipoe veebilehel peaks olema info ettevõtte nime ja asukoha kohta ning e-posti aadress ja telefoninumber, kuhu probleemide puhul pöörduda. Samuti peaks olema info kauba tarnete ja tagastamise kohta ning pretensiooni esitamise kord ja garantii tingimused. </li>
      <li> Kasutage internetiostude programmis tervitusteksti, mis on võimalikult isikupärane. Iga internetiostu sooritamisel kontrollige, et tervitustekst oleks sama, mille määrasite programmiga liitumisel. </li>
      <li> Kui Te oma pangakaardiga internetis oste ei soorita, soovitame Teil internetiostude võimaluse tühistada või seda mitte aktiveerida. Sellisel juhul ei ole võimalik kaardiga internetis tehinguid sooritada. </li>
    </ul>
    <h2> Kuidas kontrollida e-poe usaldusväärsust? </h2>
    <p> Kasuta KKK meetodit: kontaktid, kommentaarid, katse. Igal ettevõtjal peaksid veebilehel kirjas olema tema kontaktandmed, mida tasub kontrollida enne võimalike tarne-, toe- või tagastusprobleemide tekkimist näiteks Google Mapsi ja StreetView abil. Ettevõtte mainest annavad ettekujutuse kommentaarid − vaata, kas müüjal on pikemat aega aktiivne Facebooki konto, ning jälgi sealset klientide tagasisidet, samuti uuri hinnavaatlus.ee foorumeid ja hinnanguid ning tuttavate tegelikke ostukogemusi. Kui jääb väikegi kahtlus, katseta suhtlust ning saada müüjale e-kiri või helista, küsides näiteks tarnevõimaluse kohta Eestisse. Kui müügieelne suhtlus pole kraps ja viisakas, siis vaevalt see hiljem paremaks muutub. </p>
    <p> Arvesta sellega, et enamik siin lehel kirjeldatud tarbijate õigustest kehtivad vaid Euroopa Liidu päritolu kauplejate puhul. Tellides USA-st, Hiinast või ostes füüsiliselt isikult, kes ei tegele püsivalt majandustegevusega ehk eraisikult, võtad kogu riski enda peale. </p>
    <h2> Ettevõte või eraisik </h2>
    <p> Kuulutusteportaalides, väikestes internetipoodides ja sotsiaalmeedias pakutava kauba puhul tuleb olla tähelepanelik, kellega täpselt ostmisel leping sõlmitakse, kuna juhtudel, kus lepingupoolteks on kaks eraisikut, tarbijaõigused üldjuhul ei kohaldu. </p>
    <p> elgita müüja taust välja enne ostu sooritamist ning jälgi, et makse saajaks oleks sama ettevõtja, kontrollides pangaülekande või PayPali makse saaja välja. Krediitkaardimakseid saavad vastu võtta vaid ettevõtjad, samas on selliste teenuste nagu Western Unioni puhul saajaks alati eraisik. Eesti ettevõtte puhul võid lisa kindluse saamiseks kontrollida selle eksisteerimist ka äriregistrist. </p>
    <h2> Teavitamine − tagastustingimused, tooteinfo </h2>
    <p> Internetipoest täpsete tingimuste leidmine võib olla keeruline, nagu ka nende lahtimõtestamine, samuti võib olla raske märgata täiendavaid kulutusi puudutavat infot. </p>
    <p> Euroopa Liidu ettevõtjate puhul on Sinu kui tarbija õigused tagatud ka juhul, kui need on kirja panemata. Teatud puhkudel võivad need sellisel juhul isegi laiemad olla, näiteks kui kaupleja ei viita 14-päevasele taganemisõigusele, on ostjal õigus kaup tagastada või teenusest loobuda 12 kuu jooksul alates kauba kättesaamisest või teenuslepingu sõlmimisest. Ebapiisav teavitamine jätkutellimusest, lisakuludest vms võib olla aluseks müügilepingu tühistamisele. Müüja saab Sinult nõuda ainult selliste kulutuste tegemist, millest ta on enne lepingu sõlmimist teavitanud, nt posti- ja tagastuskulud. </p>
    <h2> Kust kaup tarnitakse? </h2>
    <p> Kuigi kaupleja asub Euroopa Liidus (nt amazon.co.uk), võidakse kaup tarnida hoopis USA-s või Hiinas asuvast laost või otse tootjalt ning sellises olukorras jäävad tollideklaratsiooni esitamine ja sellega seotud maksud ostja kanda. </p>
    <p> Tegelikust tarnekohast võib anda märku viide “shipped from [Hong Kong / New Jersey]”, samuti Euroopa müüjatega võrreldes pikem tarneaeg ning käibemaksu puudumine ostukorvi kinnitamisel. </p>
    <p> Kui tellid kauba kullerfirma või Eesti Posti vahendusel väljastpoolt Euroopa Liitu, pead saadetise deklareerima. Seda on kõige mugavam teha elektroonselt e-maksuametis/e-tollis. Lisanduva käibe- või tollimaksu suurus oleneb mitmest asjaolust. Näiteks ei lisandu makse tavakaupadele, mille koguväärtus ei ületa 22 eurot. Samas tuleb kuni 150-euroste ostude korral tasuda tõenäoliselt käibemaksu, veelgi enam maksvate saadetiste puhul võib lisanduda tollimaks, mille määr oleneb kaubast. Näiteks arvutite puhul on tollimaks null protsenti, samas rõivastel 12−14%. Seega tasub enne ostuotsuse tegemist võimalikud lisakulud endale selgeks teha. </p>
    <br>
    <Hr>
      <br>
      <h1> Suuremad interneti poed </h1>
      <br>
      <h2><a href="https://www.amazon.com/" target="_blank"> Amazon</a> </h2>
      <p> Amazon.com, Inc. on e-kaubandusega tegelev ettevõte, mille peakorter asub USA-s Seattle'is. </p>
      <p> Käibe ja töötajate arvu järgi on tegemist maailma suurima internetiettevõttega </p>
      <p> Amazon.com asutati 1994. aastal ning esialgu tegeles see vaid raamatute online-müügiga. Hiljem lisandusid CD-d ja DVD-d, elektroonikatooted, rõivad, mitmesugused majapidamiskaubad ja tööriistad. 2015. aastal ületas ettevõtte turuväärtus juba Walmarti oma ja sellega tõusis see kõige väärtuslikumaks jaemüügiettevõtteks maailmas. </p>
      <p> Amazonil on eraldi jaemüügi veebisaidid Ameerika Ühendriikide, Suurbritannia, Prantsusmaa, Kanada, Saksamaa, Itaalia, Hispaania, Austraalia, Brasiilia, Jaapani, Hiina, India ja Mehhiko jaoks.</p>
      <hr>
      <h2><a href="http://www.ebay.com/" target="_blank">Ebay</a></h2>
      <p> Ebay on rahvusvaheline interneti korporatsioon, mis on loodud 1995. aastal. Tegemist on üleilmse online ostukeskkonnaga, kus kohtuvad nii ostjad kui müüjad ja ikka selleks, et kaubelda mis iganes kaubaga. See koht on sinule kui soovid osta, mida süda soovib, müüa seda, mida ise ei vaja ning leida lisaks selle tegevuse käigus omale uusi tutvusi.</p>
      <p> Kõige lihtsamalt öeldes töötab see järgmiselt: </p>
      <ul>
        <li> Müüja paneb kauba müüki, olgu selleks siis mingi antiikese või auto, raamat või sporditarve. Müüja otsustab, kas aktsepteerib ainult panustega müüki ehk oksjonit või siis pakub võimaluse kaup soetada Osta kohe valikuga. Viimane tähendabki fikseeritud hinnaga ostutehingu sõlmimist. </li>
        <li> Online oksjonil algavad pakkumised summast, mille on määranud müüja. Oksjon kestab teatud arv päevi, ka selle määrab kauba müüja. Ostja ülesanne on sisestada summa, mille eest tema on nõus teatud kauba enda omandisse soetama. Oksjoni lõpuaja saabudes võidab suurima panuse teinud pakkuja. </li>
        <li> Osta kohe variandi puhul saab kauba omale ostja, kes oma ostusoovi esimesena kinnitab. </li>
        <li> Selleks, et tehinguni jõuda, ei pea sa pidevalt istuma arvuti taga, vaid saad sind huvitava kauba puhul määrata, kas soovid saada teavitusi muudatustest telefonile või e-posti aadressile. Kusjuures alati ei pea sa selleks isegi panust tegema ja saad sind huvitavat kaupa ka lihtsalt jälgida, lisades kauba Watch listi. </li>
      </ul>
      <p><a href="https://seeonlihtne.wordpress.com/e-bay/" target="_blank"> Täpsemaid juhendeid Ebay kasutamiseks saab eesti keeles lugeda siia lingi peale vajutades</a></p>
      <hr>
      <h2><a href="https://www.aliexpress.com" target="_blank">Aliexpress</a></h2>
      <p> Aliexpress on Hiina interneti pood, milles müüakse Hiinas toodetud kaupu väga madala hinnaga. Seal on tihti sarnane kaup mis on kättesaadav ka Ebayst, kuid madalama hinnaga. Kuigi ostetud kauba kvaliteet võib jääda oodatust madalamale, on see siiski väärt allikas osade kaupade ostmiseks. </p>
      <p> Kuigi hinnad Aliexpressis on madalad, tuleb arvestada sellega et kaup saadetakse välja Hiinast ning sellel võib võtta mitu nädalat enne kui see teieni jõuab. </p>
      <hr>
      <h2><a href="https://osta-ee.postimees.ee/" target="_blank"> Osta.ee</a></h2>
      <p> Osta.ee on Eesti suurim online kauplemiskeskkond, mis alustas eraisikute kasutatud esemete oksjonikeskkonnana. Tänaseks tegutseb keskkonnas ka üle 800 e-poe ning umbes 2/3 tehingutest on just ettevõtjate müügid. Lehte külastab igal nädalal umbes 200 000 inimest kes kokku vaatavad osta.ee lehekülgi nädalas üle 10 miljoni korra. Firma enesetutvustuse järgi on külastusi "igal tööpäeval üle 800 000". </p>
      <p> Sarnaselt teiste ostu-müügiportaalidega on ka Osta.ee-s esinenud pettureid. Pettuste vastu võitlemiseks on portaalis rakendatud turvameetmeid alates elektroonsetest ostu-müügilepingutest ja lõpetades deposiitkontodega, kust müüja saab raha kätte alles päras ostja kinnitust kauba kättesaamise kohta. Kasutaja peab autentima ennast Eesti isikukoodi alusel ID-kaardiga või internetipanga kaudu, erinevalt portaali algusaegadest ei saa autentimata kasutajad ka foorumis küsimusi esitada. </p>
      <hr>
      <h2> Kaup24 </h2>
      <p> Kaup24.ee on enimkülastatud e-pood Eestis.
Kaup24.ee müüb kosmeetika- ja parfümeeriakaupu, IT-tehnikat, kodumasinaid, mobiiltelefone, elektroonikat, mööblit, aksessuaare, kaupu sportimiseks, puhkamiseks ning remondiks, lastetooteid, aiatooteid, kingitusi, peoatribuutikat, lemmikloomatarbeid ja palju muud. Valikus on üle 16 erineva kategooria ning enam kui 330 000 toodet.</p>
      <p> Kaup24 on ohutu valik kui on soov midagi mitte spetsiifilist tellida Eestist. </p>
      <hr>
      <h2> 1a.ee </h2>
      <p> 1a.ee on suurim interneti pood Eestis tehnoloogia turul </p>
      <p> See on suurima valikuga erinevate elektroonika ja tehnoloogia tarvete jaoks ning tihti peale on asjad seal ka parima hinnaga. </p>
  </body>
</html>
